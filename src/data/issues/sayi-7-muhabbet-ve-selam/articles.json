[
    {
        "id": "art_701",
        "slug": "butun-baglar-bir-selamla-baslar-seyyid-ali-ayaz",
        "title": "Bütün Bağlar Bir Selamla Başlar",
        "subtitle": "İletişimin İlk Adımı",
        "excerpt": "Her muhabbetin girişi bir selamla başlar. Kurulan her bağın, her ilişkinin başlarında mutlaka bir selam vardır. Bu selam yoluyla kurulan bağlarla aileler, arkadaşlıklar oluşur.",
        "content": "<p>Her muhabbetin girişi bir selamla başlar. Kurulan her bağın, her ilişkinin başlarında mutlaka bir selam vardır. Bu selam yoluyla kurulan bağlarla aileler, arkadaşlıklar oluşur. Bu sebepten, insanı şüphesiz ki en çok da kurduğu bağlar insan yapar. Karşıdakiyle ne kadar etkileşim içerisinde bulunursak, bu bağlar o denli kuvvetlenecektir. Selam vermek aslında sadece bir fiil değil; sosyal hayatın ve medeniyetlerin en temel yapı taşlarından biridir. İnsan ilişkilerinin başlangıç noktasıdır.</p><p>Bir selamla başlayan muhabbetler zamanla samimiyete, güvene ve paylaşıma dönüşür. Toplumun temelinde de bu küçük ama etkili etkileşimler yatar. Ne kadar çok selam verilirse, o kadar çok bağ kurulur; ne kadar çok bağ kurulursa, toplum o kadar güçlü olur. Bu nedenle selam, bireyler arasında sadece bir nezaket göstergesi değil; aynı zamanda sosyal dokuyu güçlendiren bir araçtır. Bugün bile pek çok toplumsal sorun, maalesef ki insanlar arasındaki bu basit etkileşimin eksikliğinden doğuyor.</p><p>Ne yazık ki günümüzde insanlar arasında selamı yayma o kadar zayıflamıştır ki tanımadığımız birine selam vermek neredeyse yadırganacak bir duruma gelmiştir. Oysa âlemler sultanı Peygamberimiz Hz. Muhammed’in önemli bir nasihatidir aramızda selamı yaymak.</p><p>Yeri gelmişken ufak bir anımı anlatayım: Bir seyahat vesilesiyle bir ay kadar Hollanda’da bulunmuştum. Orada en çok dikkatimi çeken şey, oranın yerli halkı — ekseriyetle yetişkinler — parkta, bahçede, yolda yürürken göz göze geldikleri insanlara sürekli gülümseyerek selam vermeleriydi. O parkta otururken biraz düşündüm. Ülkemizle bir kıyas yaptığımda — halbuki bizim genetik kodlarımıza işlemiş olması gereken bir davranışken — selama bir Avrupalıdan daha az ehemmiyet gösteriyor olmak bir hayal kırıklığı olmalıydı. Bu olaya herhangi bir gıpta gözüyle ya da imrenerek bakmıyorum. Bize ait olması gereken bir davranışı, bizden bambaşka bir kültür altında en doğru haliyle görmek düşündürmüştü.</p>",
        "category": "BİREYSEL YAZILAR",
        "image": "/images/covers/sayi-7-muhabbet-ve-selam.png",
        "author": {
            "id": "author_011",
            "name": "Seyyid Ali Ayaz",
            "slug": "seyyid-ali-ayaz",
            "avatar": "/images/authors/seyyid-ali-ayaz.jpg",
            "role": "Yazar"
        },
        "issueId": "issue_007",
        "date": "2024-07-02",
        "readTime": 4,
        "featured": false,
        "tags": [
            "selam",
            "iletişim",
            "muhabbet",
            "sosyal bağlar",
            "kültür"
        ],
        "status": "published"
    },
    {
        "id": "art_702",
        "slug": "kalpten-kalbe-giden-yol-muhabbet-mucahit-pehlivan",
        "title": "Kalpten Kalbe Giden Yol: Muhabbet",
        "subtitle": "Sevgi ve İklim",
        "excerpt": "Bazı kelimeler ve kavramlar vardır; harfleriyle değil, yüreğe bıraktığı sıcaklık ve samimiyet ile ölçülür. “Muhabbet” ve “selam” işte onlardan bazılarıdır.",
        "content": "<p>Bazı kelimeler ve kavramlar vardır; harfleriyle değil, yüreğe bıraktığı sıcaklık ve samimiyet ile ölçülür. “Muhabbet” ve “selam” işte onlardan bazılarıdır. Sadece bir kelime değil, bir hâl, bir duruş ve bir zarafeti beraberinde taşır. Sevginin olgunlaşmış, dolmuş ve taşmış ifadesi, içten gelen bir gönül köprüsüdür. Sadece konuşmak değil, aynı zamanda hissederek konuşmak; sadece duymak değil, gönülden dinlemenin adıdır. Yürekten açılan bir kapıdır muhabbet.</p><p>Modern çağın öğüttüğü zihinlerimizde unutulmaya yüz tutmuş kavramların başında gelir muhabbet ve selam. Eskiden insanların birbirine bir aktarımı ve paylaşımı vardı. İnsanların birbiriyle paylaştığı bir tas çorba, bir sohbete vesile olur; sosyalleşmenin telefonlardan değil, gönüllerden süzüldüğü bir iklim yaşanırdı. Birlikte paylaşmanın ve dayanışmanın olduğu bir toplumda birey ve toplumsal ilişkiler de artardı. Muhabbetin, bireyselleşmeyi ve yalnızlıktan uzaklaştırarak kişiyi toplumsal alana yansıtan bir rolü vardı.</p><p>Bir de muhabbetin, sevginin coşkun hâli şeklinde bir anlamı var. Bir özneye muhabbet beslemek, aslında bir şeye karşı sevgi beslemekle eşdeğer anlamda kullanılmıştır. Hülasa, muhabbet, sevgi ile eş anlamlı bir kelime olarak bize ulaşmıştır. Bir de “Muhabbetullah” diye bir kavram var. Muhabbetullah, kulun Allah’a duyduğu sevginin bir tezahürüdür. Kulun her şeyi Allah için yapması; sevdiğini de, sevmediğini de Allah için sevmesidir. Bu da kulun Allah ile olan muhabbetini sağlamlaştırmasıyla mümkün görülmüştür.</p><p>Muhabbet sadece söz ile değil, sessizlikle de kendini gösterebilir. Kimi zaman dostunu konuşmadan da anlayabildiğin zaman dilimleri; annenin evladına dokunan şefkati veya ekmeğini bölüştüğünde duyulan samimiyet de muhabbeti oluşturur. Bu anlamda yaratıcı-insan, insan-insan veya insan-doğa ilişkilerinde kurulan ilişkilerin sağlamlığı her zaman duyulan muhabbet ile eşdeğerdir.</p><p>Muhabbet ve selam yalnızca bireysel bir ilişki değil, aynı zamanda toplumu ayakta tutan dinamik bir unsurun parçalarıdır. Söze başlamanın en veciz ve anlamlı ifadesi, samimi bir selam ve tebessümdür. Birey ve toplumsal ilişkimizin ilk kuralı olan selamlaşma, hem dinî hem de kültürel bir motiftir. İslam dininde selâm vermek ve güler yüz göstermek, sadaka yerine geçmektedir. Selam vermenin sünnet, almanın ise farz görüldüğü bir kültürden geldiğimizi unutmakla birlikte; beton sokakların ve kaldırımların sıkıştırdığı, kalabalık yığınların oluşturduğu şehir hayatı günümüzde komşuluk ve akrabalık ilişkilerini zayıflatmakta, bu durumun sonucunda bireyler arası ilişkiler zedelenmektedir. Toplum arasında bir insan sıcaklığı ve samimiyeti aramaktayız. Dostluk, kardeşlik, muhabbet ve sevgi gibi kavramların bayağılaştığı ve değersizleştiği bir dönemde, sıcak bir muhabbet toplumun ve insanın ruhuna işleyen bir merhem olmaktadır.</p><p>Şehir hayatı içerisinde akıp giden yüzler ve silik izlerle dolu iken, selam ve muhabbet insana insan olmanın hatırlatıcısıdır. Peygamberimizin “Aranızda selamı yayın.” hadisi, esasında toplumsal dayanışma ve birey hayatındaki en temel değerlerden birini bize hatırlatmaktadır. Günlük hayatın koşuşturmasında kaybolmaya yüz tutmuş olan selam ve muhabbet, gönüllerde yer edinen bir iletişimin anahtarı olmaktadır.</p><p>Bugün, kalabalıklar içerisinde yalnız insanların yaşadığı şehirlerde en çok ihtiyacı duyulan ve yokluğu hissedilen şey, sıcak bir muhabbet; samimi, saf ve yürekten kopup gelen ve içimizi ısıtan...</p>",
        "category": "BİREYSEL YAZILAR",
        "image": "/images/covers/sayi-7-muhabbet-ve-selam.png",
        "author": {
            "id": "author_012",
            "name": "Mücahit Pehlivan",
            "slug": "mucahit-pehlivan",
            "avatar": "/images/author-placeholder.jpg",
            "role": "Yazar"
        },
        "issueId": "issue_007",
        "date": "2024-07-03",
        "readTime": 5,
        "featured": false,
        "tags": [
            "muhabbet",
            "sevgi",
            "toplum",
            "selam",
            "şehir hayatı"
        ],
        "status": "published"
    },
    {
        "id": "art_703",
        "slug": "muhabbet-ve-selam-kalplerin-koprusu-mehmet-oktay-yetis",
        "title": "Muhabbet ve Selam: Kalplerin Köprüsü",
        "subtitle": "Gönül Köprüleri",
        "excerpt": "\"Muhabbetten oldu Muhammed hâsıl, Muhammed siz muhabbetten ne hâsıl?\" sözü, sadece bir beyit değil; hayatın merkezine yerleşmiş bir hakikatin özüdür.",
        "content": "<p>“Muhabbetten oldu Muhammed hâsıl, Muhammed siz muhabbetten ne hâsıl?” sözü, sadece bir beyit değil; hayatın merkezine yerleşmiş bir hakikatin özüdür. Çünkü muhabbet, yani gönülden gelen sevgi, samimiyet ve içtenlik, insan olmanın özü; selam ise bu muhabbetin dışa taşan ilk hâlidir. Selamsız bir yürek, kapalı bir kapı gibidir. Muhabbetle açılır, samimiyetle içerisi ısınır. Kalpten kalbe giden yol, ancak bu iki manevi kavramla mümkün olur: muhabbet ve selam.</p><p>İnsanoğlu konuşan bir varlık olduğu kadar, gönül kuran bir varlıktır. Kullandığı kelimeler, ses tonları, hitapları sadece iletişim kurmak için değildir. Her bir söz bir tuğla gibidir; ya gönül köprüsü inşa eder ya da araya duvar örer. Özellikle günümüzde, hızla akan gündemin ve dijitalleşmenin getirdiği yüzeysellik içinde, içten bir “selam” ya da gönülden gelen bir “muhabbet” cümlesi belki de hayat kurtaran bir merhamet olur.</p><p>Selam vermek, Peygamber Efendimiz’ in (sav) sünnetidir. O (sav), selamı yaymayı emretmiş, selamla birlikte kalplerin yumuşayacağını bildirmiştir. Zira selam, sadece bir “merhaba” değildir. Selam; emniyet, barış, dua ve kabuldür. Bir kişiye selam verdiğinizde aslında şunu demiş olursunuz: “Benden sana zarar gelmez. Kalbim sana açık, gönlüm dostlukla dolu.” Böyle bir anlamı barındıran selam, muhabbetin kapısını aralar.</p><p>Fakat günümüzde sözlerimiz ne kadar muhabbet taşıyor? Kurduğumuz cümleler ne kadar kalpten, ne kadar dua gibi? Hızla sarf edilen kelimeler, sosyal medya mesajları, yorumlar... Bunların ne kadarı içimize siniyor? Dilimizin ucuna geleni söylemek, muhabbetin değil gafletin işaretidir. Oysa Allah Resulü (sav), “Ya hayır söyle ya da sus” buyurarak sözü de ibadet bilinciyle söylemeyi öğretmiştir.</p><p>Muhabbet, önce içte başlar. Kendisini bilen, Rabbini bilen bir kalpte muhabbet kök salar. Oradan yakınlarına, komşulara, tanıdıklara, toplumun her kesimine dallanır. İnsanın içindeki muhabbet, diline akseder; sözü yumuşatır, tavrı güzelleştirir. Sözümüzün güzelliği, niyetimizin berraklığı ile ölçülür.</p><p>Bu yüzden, muhabbetle atılan bir selamın değeri büyük olur. Sabah işe giderken komşuya edilen selam, otobüste yaşlıya gösterilen bir tebessüm, iş arkadaşına içten söylenen bir “kolay gelsin”, gönülden yapılan bir dua... Bunlar belki de unuttuğumuz muhabbet dilinin küçük ama tesirli örnekleridir. Kalpleri birbirine bağlayan, merhameti hatırlatan, kardeşliği canlandıran adımlardır.</p><p>Unutulmamalıdır ki, bizler bir ümmetiz. Bizi bir arada tutan yalnızca kan bağları değil; gönül bağlarıdır. Bu bağların harcı ise muhabbet ve selamdır. Kur’an’da, cennet ehline Allah’ın selamla hitap edeceği bildiriliyor. Bu ne büyük bir müjdedir: “Onlara söz olarak ‘Selam!’ vardır” (Yasin, 58). Cennet dili selamdır, ebedi huzurun şifresi budur.</p><p>Bu yazıya bir dua ile son vermek isterim: Rabbim gönlümüze muhabbet, dilimize selam yerleştirsin. Sözüyle şifa olanlardan, selamıyla huzur verenlerden eylesin bizleri. Zira bir selamla başlayan muhabbet, belki de iki kalp arasında açılan en güzel kapıdır.</p>",
        "category": "BİREYSEL YAZILAR",
        "image": "/images/covers/sayi-7-muhabbet-ve-selam.png",
        "author": {
            "id": "author_003",
            "name": "Mehmet Oktay Yetiş",
            "slug": "mehmet-oktay-yetis",
            "avatar": "/images/authors/mehmet-oktay-yetis.jpg",
            "role": "Yazar"
        },
        "issueId": "issue_007",
        "date": "2024-07-04",
        "readTime": 5,
        "featured": false,
        "tags": [
            "muhabbet",
            "selam",
            "iletişim",
            "gönül",
            "sünnet"
        ],
        "status": "published"
    },
    {
        "id": "art_704",
        "slug": "bir-selamin-ardindan-gelen-sessizlik-kursat-colak",
        "title": "Bir Selamın Ardından Gelen Sessizlilik",
        "subtitle": "Modern Yalnızlık ve Selam",
        "excerpt": "Bir insanın diğerine en yalın, en temiz hâliyle ulaşma şeklidir selam. Kelimelerin yükünü taşımayan ama yürekten kopup gelen bir dokunuş gibidir çoğu zaman.",
        "content": "<p><strong>“Gönülden gönül’e bir yol vardır, görünmez”<br>— Yunus Emre</strong></p><p>Bir insanın diğerine en yalın, en temiz hâliyle ulaşma şeklidir selam. Kelimelerin yükünü taşımayan ama yürekten kopup gelen bir dokunuş gibidir çoğu zaman. Kimi zaman dudaklardan dökülen sade bir kelime, kimi zaman gözlerle verilen bir işaret... Ama hep bir çağrıdır: “Ben buradayım. Seni gördüm.” Belki de bu yüzden en çok selam vermeyi unutuyoruz. Çünkü kimse kimseyi görmek istemiyor artık.</p><p>Bizim kültürümüzde selamın bir adı vardır; içi dualarla doludur: Selamünaleyküm. Barış diler, huzur diler, güven diler. Sadece bir kelime değildir aslında; bir niyet, bir yöneliştir. Kalpten kalbe bir kapı aralamaktır. Bu yüzden selam, sadece ağızdan çıkan değil, kalpten çıkan bir sesleniştir. İnsan, karşısındakini “dost” görmeden selam veremez. Bu da selamı aslında oldukça cesur bir eylem hâline getirir. Ama artık selamlar sessizlikle karşılık buluyor çoğu zaman. Apartman komşuları birbirlerine başıyla bile selam vermez oldu. Göz göze gelmemek için yere bakan gözler... Sanki herkes kendi iç dünyasında bir başına yürürken, kimse kimseye değmeden geçip gitmeyi tercih ediyor. Selam vermek cesaret ister oldu. Çünkü ya cevap gelmezse? Ya insan, selamını boşluğa fırlatmış gibi hissederse?</p><p>Belki de apartmanlarda yaşamanın getirdiği bir yabancılık var üzerimizde. Eskiden müstakil evlerde komşuluk daha samimiydi, daha salamlıydı. Çünkü herkesin mahremi belliydi; kapılar arasında bir mesafe konmuştu. Şimdi ise bir asansör kapısı açıldığında, iki yabancı birden burun buruna geliyor. Ne sesimiz hazır, ne kalbimiz. Selam verecek cesareti bulamadan, göz ucuyla geçip gidiyoruz birbirimizin yanından. Mahremiyetin aşıldığı yerde, samimiyetin yeşermesi zor oluyor. Muhabbet, selamla başlar. Ama sanki o ilk adımı atmaktan korkar olduk. Belki yorgunluktan, belki kırgınlıktan, belki de alışkanlıktan... İnsan en çok alışınca unutur çünkü. Selamsız sabahsız yaşamaya alışınca, muhabbeti de özlemez olur bir noktada. Oysa insan dediğin, ancak başka bir insanla tamamlanır. Kalpten kalbe kurulan her bağ, ruhumuzun ihtiyaç duyduğu bir nefes gibidir. Ve bu bağların ilki, en basiti, en derini selamdır.</p><p>Bazen bir selam, bir insanın tüm gününü değiştirir. Yüzüne ilk defa gülümseyen biriyle göz göze gelmek, içindeki yalnızlığı delip geçen bir ışık olabilir. Bilmiyoruz ki... Hangi kelime, hangi bakış, hangi selam bir gönülde çiçek açtırır. Belki o gün son çırpınışındaydı kalbi; belki de sadece görülmek, duyulmak istiyordu. Bir selam, bir hayatı bile değiştirebilir.</p><p>Belki de bu yüzden, karşılıksız bile kalsa selam vermeye devam etmeliyiz. Çünkü selam sadece bir sesleniş değil; bir inançtır. Muhabbetin hâlâ mümkün olduğuna dair bir inanç. İnsanlar birbirine yeniden güvenebilir, yeniden yaklaşabilir diye... Biz bir selamla, yeniden birbirimize dönebiliriz. Ben selamımı veriyorum. “Günaydın” diyorum, “Kolay gelsin” diyorum, bazen sadece başımla selamlıyorum. Karşılık gelmese de vazgeçmiyorum. Çünkü ben inanıyorum: Her selam, kalpten atılan bir tohumdur. Bugün çiçek açmasa da yarın bir yerlerde filizlenecek.</p><p>Ve biz bu selamlarla yeniden bulacağız birbirimizi. Muhabbetin yolu, hâlâ oradan geçiyor.</p><p>Selamla kalın!</p>",
        "category": "BİREYSEL YAZILAR",
        "image": "/images/covers/sayi-7-muhabbet-ve-selam.png",
        "author": {
            "id": "author_004",
            "name": "Muhammet Kürşat Çolak",
            "slug": "muhammet-kursat-colak",
            "avatar": "/images/authors/muhammet-kursat-colak.jpg",
            "role": "Yazar"
        },
        "issueId": "issue_007",
        "date": "2024-07-05",
        "readTime": 5,
        "featured": false,
        "tags": [
            "selam",
            "yalnızlık",
            "modern yaşam",
            "komşuluk",
            "iletişim"
        ],
        "status": "published"
    },
    {
        "id": "art_705",
        "slug": "fitratin-geregi-eren-salih-aksu",
        "title": "Fıtratın Gereği",
        "subtitle": "Selam ve İnsan Doğası",
        "excerpt": "\"Merhaba Dünyalı, biz dostuz!\" \"Selam\"... Belki de insanoğlunun ilk iletişimi. Bir ihtimal, insanın bildiği ilk kelimelerden biri.",
        "content": "<p><strong>“Merhaba Dünyalı, biz dostuz!”</strong></p><p>“Selam”... Belki de insanoğlunun ilk iletişimi. Bir ihtimal, insanın bildiği ilk kelimelerden biri. Günümüzde bile bebeklere “anne, baba, dede, mama” sözcüklerinden sonra “bay bay” ve “merhaba”yı öğretiyoruz. Selam, insanın kadim geleneğinin en güçlü öğesi. Çünkü selam vermeden iletişime başlamak mümkün değil. Her şeyi selamın üzerine inşa ediyoruz.</p><p>Selam; bir başka ifadeyle, muhatabımıza bizden zarar gelmeyeceğini, ona kötülük etmeyeceğimizi, bizimle birlikteyken güvende olduğunu anlatmanın aracıdır. Kelimelerle olması da şart değildir. Tokalaşmak, sarılmak, göz teması kurmak, kafa tokuşturmak, sırt sıvazlamak, omuza hafifçe dokunmak... Belki de onlarca biçimi vardır. Bulunduğumuz şartlara ve duruma göre şekli değişse de verdiği mesaj on binlerce yıldır aynı: “Ben dostum.”</p><p>Birkaç farklı kültür ve dilden örnek verecek olursak:</p><ul><li>Müslüman coğrafyasında: <em>Selâmün Aleyküm</em> — “Üzerinize esenlik, barış olsun.” (Arapça <em>selâm</em> kökü “barış, esenlik, güvenlik” anlamındadır.)</li><li>Korece: <em>Annyeong haseyo</em> — “Selametle misiniz?” / “Barış ve huzurda mısınız?”</li><li>Etiyopya (Amharca): <em>Selam</em> veya <em>Selamta</em> — “Barış olsun.”</li><li>Zulu kabilesi (Afrika): <em>Sawubona</em> — “Seni görüyorum.” Muhatap ise cevaben <em>Ngikhona</em> — “Ben de buradayım.” der.</li><li>Peru (Keçuva / İnka): <em>Rimaykullayki</em> — “Seni sevgiyle selamlıyorum.”</li><li>Maoriler (Yeni Zelanda): “İyi ol”, “Yaşa”, “Sağlıklı ol.”</li><li>Arapça kökenli “Merhaba”: “Rahatla, selamet bul.”</li><li>Rusça: <em>Zdravstvuyte</em> — “Sağlıklı olun.”</li><li>Antik Yunanca: <em>Chaire</em> — “Neşelen”, “Sevinçli ol.” (<em>Chara</em> — neşe kökünden gelir. Yeni Ahit’te meleklerin Meryem’e selamı da bu şekildedir.)</li></ul><p>Görüldüğü üzere dünyanın birbirinden bağımsız coğrafyalarında kullanılan selam ifadelerinin neredeyse aynı anlamları taşıması bir tesadüf değildir. Selamlaşmak, insan fıtratının bir gereğidir. Bütün iletişimimiz bunun üzerine kuruludur.</p><p>Zulu halkının selamı konumuza yeni bir pencere açar: “Seni görüyorum.” Bazı Afrika kabilelerinde ise “Ben, içindeki sen’im” anlamına gelen bir selamlaşma biçimi...</p>",
        "category": "BİREYSEL YAZILAR",
        "image": "/images/covers/sayi-7-muhabbet-ve-selam.png",
        "author": {
            "id": "author_017",
            "name": "Eren Salih Aksu",
            "slug": "eren-salih-aksu",
            "avatar": "/images/authors/eren-salih-aksu.jpg",
            "role": "Yazar"
        },
        "issueId": "issue_007",
        "date": "2024-07-06",
        "readTime": 5,
        "featured": false,
        "tags": [
            "selam",
            "fıtrat",
            "kültürler",
            "iletişim",
            "dil"
        ],
        "status": "published"
    },
    {
        "id": "art_706",
        "slug": "bir-selam-bir-muhabbet-iki-kelimenin-otesi-ahmet-talha-camci",
        "title": "Bir Selam, Bir Muhabbet: İki Kelimenin Ötesi",
        "subtitle": "Derin Bağlar",
        "excerpt": "Selam ve muhabbet... Birbirinden farklı iki kelime olmasına rağmen, birbiriyle derin bağlar içeren iki kelimedir aslında. Gündelik hayatta bir araya geldiğimizde ilk yaptığımız eylemdir selamlaşmak.",
        "content": "<p>Selam ve muhabbet... Birbirinden farklı iki kelime olmasına rağmen, birbiriyle derin bağlar içeren iki kelimedir aslında. Gündelik hayatta bir araya geldiğimizde ilk yaptığımız eylemdir selamlaşmak. İnsanlar arasında kurulan ilk temastır. Selam, dilde bir alışkanlık ve salt bir söylemden ibaret değildir. Karşımızdakine selam vermek, aslında o insanı anlamaya, hayatında yaşadığı dert ve sıkıntılara karşı çözüm bulmaya; mutluluğunu ve üzüntüsünü paylaşmaya dair içimizde bir arzu olduğunu gösterir, göstermelidir.</p><p>Anlamı üzerinde uzunca düşünüldüğünde, aslında o kadar basit bir davranış olmadığı kolayca anlaşılacaktır. Zira insan, doğası gereği sosyal bir varlıktır ve selamlaşma aracılığıyla iletişim başlatır. Selam, bir tür içsel bağ kurma çabasıdır; adeta insanları birbirine yaklaştıran bir köprü işlevi görür. İki insan arasındaki mesafeyi selam kaldırır. Selam vermek, sadece nezaket icabı yerine getirilen bir eylem değil; karşındaki kişiyi tanımanın, kabul etmenin bir ifadesidir. Ona senden zarar gelmeyeceğinin bir açıklamasıdır. Bu basit ama derin eylem, bir kelime olmanın ötesinde; karşılıklı bir anlayışa, empatiye, güvene ve en önemlisi muhabbete yol açar.</p><p>Muhabbet, selamın sadece başlangıcıdır. Selam ile ilk teması kurarız, ancak muhabbet o teması derinleştirir, aradaki bağı güçlendirir. Gerçek bir muhabbet, yüzeysel selamlaşmanın çok daha ötesini ifade eder. Selamın insanları birbirine yaklaştıran bir köprü işlevi görmesine karşılık, muhabbet ise iki köprü arasında yolculuk yapmayı ifade eder. Birine gerçek anlamda muhabbet duymak, zannedersem o kişinin kalbine dokunmak, manevi dünyasında bir iz bırakmak demektir. Birine gerçek anlamda muhabbet duyduğunda, o insanın acısı, sevinci, umutları ve kaygıları senin de bir parçan olur. Artık o insanla yüzeysel ilişkinin ötesinde derin bir bağ kurmuş olursun. Zamanla birbirinizin dünyasında yer edinirsiniz. Bu muhabbet, insanın en temel ihtiyaçlarından biridir.</p><p><strong>İz Bırakmak: Gerçek Muhabbetin Anlamı</strong></p><p>Gerçek muhabbet; birbirini tam anlamak, birinin yükünü hafifletmek, diğerinin yalnız olmadığını hissettirmek demektir. Artık bir selamla başlayan o ilişki, derinlemesine bir bağa dönüşür. O insan, her şeyini paylaştığın, ihtiyacın olduğunda yanında bulduğun biri hâline gelir. Ve bir gün fark edersiniz ki, o insanın dünyası artık sizin dünyanız olmuştur. Birbirinizin acılarına, sevinçlerine, kayıplarına ve kazançlarına ortak olursunuz.</p><p>Muhabbetin en güzel yanı ise belki de, bir insanın iç dünyasına adım attığında orada bulduğun her şeyin sadece sana ait olamayacağını; bir başkasının kalbinde de bir iz bırakmanın ne kadar değerli olduğunu fark etmendir. Birbirinize ruhsal olarak ne kadar yakın olduğunuzu fark ettiğinizde, selamın ve muhabbetin anlamı da daha bir derinleşir. Çünkü bu bağ, sadece bedenen değil; kalben de kurulan bir bağdır. Ve belki de insanın en büyük zenginliği, işte bu kalpten kalbe olan ilişkidir.</p><p>Selam ve muhabbetle...</p>",
        "category": "BİREYSEL YAZILAR",
        "image": "/images/covers/sayi-7-muhabbet-ve-selam.png",
        "author": {
            "id": "author_009",
            "name": "Ahmet Talha Çamcı",
            "slug": "ahmet-talha-camci",
            "avatar": "/images/authors/ahmet-talha-camci.jpg",
            "role": "Yazar"
        },
        "issueId": "issue_007",
        "date": "2024-07-07",
        "readTime": 5,
        "featured": false,
        "tags": [
            "selam",
            "muhabbet",
            "derin bağlar",
            "iz bırakmak",
            "empati"
        ],
        "status": "published"
    }
]